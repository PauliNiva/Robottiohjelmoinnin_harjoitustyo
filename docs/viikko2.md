Toisen viikon viikkoraportti:

Alkuviikon käytin robotin rakentamiseen. Kokeilin monia erilaisia rakenteita, mutta kaikissa oli omat ongelmansa (pääasiassa palojen vähyyden takia (esimerkikisi suunnittelemaani tasauspyörästöä ei ollut mahdollista toteuttaa)). Lopulta päädyin ratkaisuun jossa robotti on takavetoinen ja etupyörät ovat ilman renkaita, jotta kääntyminen sujuu helpommin. Takavedon takia jouduin sijoittamaan kaiken muun (ultraäänisensorin varsineen ja moottoreineen ja valosensorin) robotin nokkaan, koska muuten painojakauma on sellainen, että etupyörät ovat ilmassa. Talousvaakani on rikki, joten en pystynyt mittaamaan painojakaumaa, mutta perstuntumalta sanoisin, että robotti on edelleen aivan liian takapainoinen. Tästä aiheutuu edelleen ongelmia, esimerkiksi robotilla on taipumusta keulia sekunnin murto-osan ajan liikkelle lähtiessään. Voi olla, että robotin rakennetta joutuu vielä muuttamaan kun pääsen ohjelmointiin asti.

Puolet viikosta olin vatsataudissa, joten olen vähän suunnitelmista myöhässä. Alun perin tällä viikolla piti rakentaa robotti, tehdä suunnitelma robotin ohjelmoinnista ja tehdä lisää toiminnallisuuksien testausta ja päästä aloittamaan varsinainen robotin ohjelmointi.
 
Näistä sain kuitenkin tehtyä vain robotin rakentamisen ja toiminnallisuuksien testaamisen sairaustumisen rajoittaman ajan puitteissa. Robotin ohjelmoinnin suunnittelua olen saanut jonkin verran tehtyä, mutta tekemissäni suunnitelmissa on ilmennyt testauksen aikana ongelmia.

Olin suunnitellut, että ohjelmoisin robotin "modulaarisesti" behavior-rajapinnan ja arbitrator-luokan avulla, jolloin robottiin olisi helppo lisätä toiminnallisuutta, mutta testatessa arbitratorin toimintaa olen alkanut epäilemään, että arbitratorin tarkistaessa minkäkin behavior -rajapinnan pitäisi kulloisellakin ajanhetkellä hallita robottia, robotti todennäköisesti tulee kadottamaan seuraamansa viivan. Tämä pitää testata ensi viikolla ensi tilassa, jotta aikaa ei hukata ylitse pääsemättömiä ongelmia sisältävään suunnitelman toteutukseen.
